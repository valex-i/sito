---
date: 2025-02-20
categories:
    - Documentation
tags:
    - salvataggio
    - migranti
    - mediterranea
---

# ( ๑╹ω╹๑ )

**Mediterranea saving humans**

""L’idea di Mediterranea nasce nell’estate del 2018 dall'indignazione dinanzi alle migliaia di morti nel Mediterraneo e alla politica dei porti chiusi.
Dall'unione di persone e realtà associative, la piattaforma della società civile si è organizzata e in breve tempo ha messo in mare la prima e tuttora unica nave del soccorso civile battente bandiera italiana.
A 5 anni esatti dalla tragica strage di Lampedusa, la Mare Jonio salpa dal porto di Augusta per la sua prima missione di monitoraggio e soccorso nella notte tra il 3 e il 4 ottobre 2018."" fonte: [mediterranea saving humans](https://mediterranearescue.org/it){:target="_blank"}

Oggi abbiamo avuto l'opportunità di ascoltare una testimonianza di una rappresentante di Mediterranea, un'associazione che si occupa di soccorrere le persone in mare. La discussione si è concentrata per lo piu sulla situazione attuale, in particolare riguardo ai barconi e ai migranti che affrontano traversate pericolose. 

Un tipo di barca utilizzata dai migranti è quella con un doppio fondo, dove vengono spesso stipate persone vulnerabili come donne e bambini. In caso di affondamento, queste persone sono le prime ad andarsene, poiché non hanno vie di fuga. Fortunatamente, la rappresentante ha affermato che la loro associazione, fortunatamente, non ha mai trovato morti in tali circostanze.

Alcune imbarcazioni sono costruite con lamiere di ferro, una soluzione estremamente pericolosa. Ci sono stati episodi in cui il motore saldato alla barca ha causato gravi ustioni, a causa della benzina che si mescola all'acqua di mare generando un prodotto altamente ustionante. Durante i soccorsi, il personale deve prestare attenzione a non strappare via la pelle, delle persone salvate, che puo rimanere incollata ai vestiti a causa di queste ferite.

Un aspetto toccante della presentazione è stato il racconto di un salvataggio avvenuto in acque libiche. Una nave di Mediterranea, avvistò per prima un barcone, e secondo le leggi del mare il primo che arriva sul luogo di un incidente in mare, è colui che gestisce il soccorso, mentre stavano cercando di soccorrere i migranti, un'altra nave, libica, ha aperto il fuoco sul loro personale di soccorso e sulle persone da salvare. 

Un ragazzo salvato quel giorno ha condiviso che, nonostante i rischi, ha scelto di buttarsi in mare, dalla barca libica, per salvarsi, preferendo rischiare di affogare o essere sparato che tornare indietro. Questo è un tema comune tra i migranti, molti dei quali non sanno nuotare ma sono disposti a rischiare tutto per una vita migliore. Il bambino più piccolo salvato aveva solo ventuno giorni, mentre un altro record è stato stabilito da una neonata di soli otto giorni.

Queste storie ci ricordano l'umanità dietro le statistiche e l'importanza di continuare a prestare attenzione a queste tragedie che si svolgono nel Mediterraneo.