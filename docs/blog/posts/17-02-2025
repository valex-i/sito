---
date: 20-02-2025
categories:
    - Documentation
tags:
    - OldDocumentario
---

# ( T ω T )

**PLASTICHE&3D**

Oggi, invece del solito resoconto mattutino, abbiamo accolto i ragazzi di ingegneria dei materiali. Come prima cosa, ci hanno parlato dei polimeri, in particolare delle plastiche riciclabili, compostabili e delle problematiche legate agli additivi, che risultano essere estremamente tossici e ostacolano lo smaltimento. Ci hanno anche parlato del probabile perché non siamo ancora riusciti a liberarci della plastica, nonostante sia un materiale così dannoso per l'ambiente e per la nostra salute.
Spesso, infatti, la plastica finisce in mare, e consumando pesci che l'hanno ingerita, finiamo per assorbirla anche noi. Questi materiali non sono stati sostituiti principalmente per il loro costo contenuto e la facilità di produzione. Sono leggeri, facili da maneggiare e hanno proprietà barriera.
Tuttavia, molte plastiche che potrebbero essere riciclate finiscono in discarica. Ad esempio, la pellicola alimentare, che a contatto con il cibo si contamina facilmente con oli o grassi, spesso non può essere riciclata. 
Dopo questa “lezione” tenuta dai ragazzi del dipartimento di ingegneria dei materiali, abbiamo approfondito il tema della stampa 3D: come utilizzarla, le applicazioni ideali e le impostazioni necessarie per ottenere il risultato desiderato. Hanno introdotto un'applicazione chiamata Cura, questa applicazione genera automaticamente le basi necessarie per la stampa e fornisce informazioni sui consumi di PLA, sia per l'oggetto stampato che per le strutture portanti. Inoltre, fornisce anche consigli la temperatura adatta a seconda della stampa e sulla velocità. Hanno spiegato che una velocità più bassa produce risultati più puliti, ma se il risultato non è soddisfacente, è possibile migliorarlo con vapore di acetone che scioglie leggermente il PLA, rendendo così la superficie più liscia.
Ci hanno anche mostrato come calibrare la stampante. Ad oggi esistono due tipi di stampanti: quella manuale e quella automatica. La stampante automatica si calibra da sola, mentre quella manuale richiede regolazioni manuali. Le stampanti presentate avevano delle rotelline sotto il piatto e un ugello (o nozzle in inglese) per l'uscita del filamento. La distanza ideale tra il piatto e l'ugello deve essere di circa 0,2 millimetri, equivalente allo spessore di un foglio A4. Per calibrare correttamente, si deve passare un foglio sotto l'ugello in tutti e quattro gli angoli del piatto e anche al centro, per garantire che la distanza sia uniforme.
Infine, ci hanno spiegato che di solito il filamento utilizzato per le strutture di supporto viene scartato, ma nel laboratorio lo riutilizzano. Creano stampi sciogliendo il PLA, e sono riusciti a realizzare una formina con del materiale riciclato, ottenendo un buon risultato.
